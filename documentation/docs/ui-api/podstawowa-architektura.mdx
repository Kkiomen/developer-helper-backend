---
sidebar_position: 1
---

# WiseB2B - UI API - Założenia, Wytyczne

UI API to API systemu WiseB2B przeznaczone do użycia przez aplikację frontendową typu headless (aplikację interfejsową).

W ramach systemu WiseB2B zawarty jest przykład takiej aplikacji Reactowej, który stanowi bazę do realizacji projektów wdrożeniowych. Implementacji interfejsu konkretnych witryn dokonuje się poprzez:
- Kopię repozytorium źródeł aplikacji interfejsowej.
- Brancha repozytorium źródeł aplikacji interfejsowej.
- Jeśli wdrożenie ogranicza się do szaty graficznej, wystarczy pobranie brancha i osobno edycja CSS.

## Założenia UI API

UI API zostało przygotowane wg następujących założeń:

1. Metody UI API są dedykowane poszczególnym elementom interfejsowym po stronie aplikacji interfejsowej (komponentom, kontrolkom), a nie pojęciom biznesowym po stronie backendu. Oznacza to, że wdrożeniowiec UI API po nazwie widoku i kontrolki może się zorientować, jakiego Endpointa powinien użyć w danym miejscu interfejsu.
2. Wszystkie metody są dostępne z prefiksem `/ui-api/`.
3. W headerze każdego zapytania jest przekazywany:
- Klucz autoryzacyjny pobierany za pomocą metody autoryzacyjnej.
- Language - język, (PL, EN, itp).

### Metody GET (do pobierania zbiorów danych)

Requesty mają następujące parametry standardowe (w zależności od endpointa dotyczącego zbioru, niektóre parametry mogą nie występować):
- `page`
- `limit`
- `search_keyword`

Responsy mają następujące elementy standardowe:
- `page` - aktualna strona.
- `total_pages`
- `total_count`
- `items` - tablica elementów zwracanych.

### Response - kody HTTP

Kody obsługiwane w Abstract:
- `200` - Struktura requesta jest poprawna, i zapytanie jest przetwarzane/przetworzone poprawnie (bez wyjątków w warstwie logiki biznesowej).
- `404` - Wystąpienie wyjątku z warstwy logiki aplikacji `ObjectNotFound` lub dziedziczącego po nim.
- `422` - Wystąpił innego rodzaju wyjątek z warstwy logiki biznesowej. Struktura jest taka sama jak w response POST/PUT/DELETE, przy czym status 0, a treści związane z wyjątkiem są wpakowane do tej struktury analogicznie jak przy POST/PUT/DELETE.

Kody w ExceptionListener:
- `400` - Struktura requesta jest niepoprawna syntaktycznie (zła struktura JSON-a - wyjątek rzutowania na DTO).
- `401` - Brak autoryzacji.

Inne kody obsługiwane natywnie:
- `500` i podobne - inne wyjątki nie związane z logiką, występujące podczas przetwarzania (np. błędy dysku, kodu, itd).

### Metody GET (do pobierania danych szczegółowych pojedynczego obiektu)

Requesty - po prostu w route mamy id obiektu.

### Metody POST/PUT/DELETE

Zwracają response zgodny z poniższym wzorem standardowej odpowiedzi:

Responsy:
- `status`
- `0` - Błąd wstrzymujący dalsze kroki interfejsowe (STOP).
- `1` - OK, można kontynuować dalszy scenariusz interfejsowy (OK).
- `2` - Wymagane potwierdzenie użytkownika (CONFIRM).
- `3` i wyżej - Kody specyficzne dla danego endpointa, sterujące przepływem interfejsu. Nie powinny odpowiadać stanom biznesowym (np. brak towaru, brak miejsca, limit przekroczony), tylko kodom sterującym interfejsem w danej sytuacji (np. pokaż message box i wróć do akcji, przejście do strony głównej, wyjście z procesu, przewinięcie do konkretnego elementu na stronie).
- `message` - komunikat dla użytkownika.
- `message_style` - predefiniowane style ERROR, WARNING, NOTICE, z możliwością dodawania kolejnych w zależności od potrzeb.
- `show_message` - czy pokazać wiadomość użytkownikowi. Zwykle pokazywane w postaci ballonhint, message boxa, albo fragmentu na stronie - w zależności od obsługi.
- `data` - jeśli dla POST zostały utworzone jakieś obiekty, zwracane są ID tych obiektów, lista.
- `error_fields` - lista błędów formularza w przypadku edycji danych, w postaci takiego obiektu:
- `property_path` - nazwa pola, do którego błąd dotyczy.
- `message` - opis błędu.
- `message_style` - styl komunikatu przy polu formularza. Standardowo ERROR, WARNING, NOTICE. Może być różny docelowo od stylu głównego komunikatu.
- `invalid_value` - wartość, która powoduje błąd.

### Komendy (endpointy realizujące akcje użytkownika)

Endpointy realizujące akcje użytkownika w procesie (np. kolejny krok checkoutu, potwierdzenie zamówienia, itd.) są realizowane za pomocą POST i zwracają response zgodny z wzorcem standardowej odpowiedzi. PUT używamy tylko tam, gdzie aktualizujemy cechy konkretnego obiektu biznesowego.

## Standardy nazywania atrybutów z datami

- `creation_date` - jeśli jest tylko data.
- `creation_datetime` - jeśli jest wysyłana data i godzina.

Analogicznie:
- `payment_date`

### Standardy nazywania atrybutów użytkownika

- `user_name` - imię i nazwisko.
- `first_name` - imię użytkownika.
- `last_name` - nazwisko użytkownika.
